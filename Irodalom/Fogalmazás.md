Arany János 19. századi magyar, romantika korabeli alkotó. 1851-ben írt Kertben című verse első, 50-es évekbeli kiteljesedésében keletkezett. Az 1848-49-es forradalom bukása, és legjobb barátjának, Petőfinek az elvesztése hatására az időszakban keletkezett alkotásai legerőteljesebben a reménytelenség, szomorúság érzését adják át. Az időszakban kedvelt műfaja volt az elégia, szinte minden versében felfedezhető az elégikus jelleg.

A Kertben cím helyet jelöl meg, konkrét helyszínre, a költő házához tartozó kertre is, és a teljes világra is utal. A versben 8 és 9 szótagos sorok szabályosan váltják egymást, egymáshoz félrímekkel kapcsolódnak.

Az első versszakban a költő egy valós helyzetet mutat be. A szétszakadt gerlepár párhuzamba állítható az anya halála által szétválasztott családdal. A vers központi képe, a lírai én kertészkedése ebben a részben jelenik meg először.

A második egységben Arany a pár jelenlegi helyzetét tárja elénk. A halott asszony, akihez nem járnak látogatók felvezeti az utolsó részben olvasható általánosítást. A férj képe, ahogyan a koporsóhoz azokból a  fadarabokból válogat, melyekből eredetileg ágyat, bölcsőt készített volna, illetve az elárvult gyereket megverő cselédlány képe mind részvétet idéznek az olvasóban. A három szereplőn keresztül összekapcsolódik a halál, a születés és a szerelem.

Az ötödik versszak kezdősora megegyezik a vers kezdősorával, visszatér a kertészkedő lírai én képe. A kertész közönyössége a szomszédban történt halálesettel kapcsolatban elpárologtatja az előző egységben keltett részvétet, illetve ellentétebe állítva a fák sebeinek kötözésével,  ironikus jelleget kölcsönöz az résznek.

A záró egység mindkét strófáját anaforikusan, a lírai én összegző kijelentésével, "Közönyös a világ..." kezdi a költő. A rész a lírai én saját magából, illetve a leírt esetből kiinduló általánosítását dehumanizációval ("... az ember / Önző, falékony húsdarab / Mikép a hernyó...", ), és a hatodik versszak egészén végighaladó élet-táncterem metaforával írja le. Az utolsó strófában csattanószerű lezárás a vén kertész és a halál metaforája. Az egység konklúziója, hogy az emberiség fejlődésre képtelen, az új generáció nem jobb, senem rosszabb az előzőnél.

Arany János 50-es évekbeli lírai kiteljesedése témáiban ellentétes a 70-es évekből származó alkotásaival. A halála előtti években készített alkotásaiban a komor, kilátástalan, elégikus hangulatot felváltja az (ön)ironikus, humoros hangvétel.
